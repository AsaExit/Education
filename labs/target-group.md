## Laboration Målgruppsanalys & Personas

Ni skall nu få träna på att göra en målgruppsanalys samt skapa personas utifrån denna. Ni utför labben i grupper om 3 personer och det är viktigt att alla i gruppen är aktiva och deltar.

### Intro
Ni har en idé om att göra en applikation som skall få folk att konsumera mer ansvarsfullt. Detta kan gälla matvaror, kläder eller annat. I applikationen tänker ni er att ha funktionalitet som exempelvis: 
* Visa gröna alternativ till kött.
* Visa vart köttet kommer från och vilka förhållanden djuren har.
* Visa information om besprutning av produkter.
* Jämföring av priser.
* Guidning för att hitta rätt produkter.
* m.m. 

Men i detta tidiga skede så vet ni faktiskt inte speciellt mycket om de användare som skall använda applikationen, hur och varför. Oavsett vad ni själva tycker är smidigt, enkelt och effektivt så är det i slutändan användarna som skall använda er produkt. Så ni skall nu definiera en målgrupp/målgrupper och planera en målgruppsanalys samt skapa personas.

Se tidigare föreläsningar för insporation och guidning. 

#### Jag vill nu att ni funderar över följande:

1. Vilken är er målgrupp?
  * Har ni flera? Om så vilken prioriterar ni och varför?
  * Är målgruppen specifik?

2. Varje målgrupp skall innehålla:
  * Formell målgruppsinformation d.v.s. demografiska fakta såsom ålder, kön, utbildning och geografisk hemvist etc.
  * Funktionell målgruppsinformation d.v.s. uppgifter om intressen, livsstil, behov, vanor och beteenden etc.

3. Varför är det viktigt att veta vilken målgrupp er applikation riktar sig till?

4. Ni vill nu veta mer om er målgrupp, man kan exempelvis använda intervjuer eller enkäter för att undersöka sin målgrupp. Skriv nu ner 10 frågor som ni hade ställt till personer i er målgrupp. Tänk nu på syftet med detta, ni vill få information om er målgrupp som kan vara relevant för ert arbete med applikationen. Exempel kan vara: Vilken datorvana de har, äter de mycket kött nu, motivationer osv.

5. Leta upp folk i klassen (minst 2) som tillhör er målgrupp och ställ dessa frågor, om ingen i klassen representerar er målgrupp så välj någon i närmast målgruppen.

6. Ni har nu fått lite mer information om er målgrupp. Tanken är nu att ni nu alltid skall ha era framtida användare i bakhuvudet under arbetets gång. Även när ni gör det första skisserna/prototyperna. Och för att få en mer detaljerad bild av vilka användare man utvecklar för så kan man göra personas. Personas är realistiska typ-personer som nyanserar målgrupperna. Dessa kan användas genom hela arbetets gång.

7. Nu skall ni varje gruppmedlem skapa 1 personas.

8. Nu skall ni varje gruppmedlem skapa 1 scenario.

9. När ni är färdiga med samtliga uppgifter tillkallar ni lärare för att presentera vad ni gjort.