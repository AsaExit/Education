## Målgruppsanalys & Personas Laboration

### Ni skall nu få träna på att göra en målgruppsanalys samt skapa personas utifrån denna

#### Intro
Ni har en idé om att göra en applikation som skall få folk att handla mindre kött. I applikationen tänker ni er att ha funktionalitet som exempelvis att visa gröna alternativ till kött, priser, funktionalitet för att att jämföra produkter m.m. Men ni i detta tidiga skede så vet ni faktiskt inte speciellt mycket om de användare som skall använda applikationen, varför och hur. Oavsett vad ni själva tycker är smidigt, enkelt och effektivt så är det i slutändan användarna som skall använda er prodkut. Så ni skall nu definera en målgrupp/målgrupper och planera en målgruppsanalys samt skapa personas i er målgrupp.

Jag vill nu att ni funderar över följande.

1. Vilken är er målgrupp? Har ni flera? Om så vilken prioriterar ni och varför?
  * Varje målgrupp skall innehålla:
    1. Formell målgruppsinformation, som innehåller demografiska fakta såsom ålder, kön, utbildning och geografisk hemvist.
    1. Funktionell målgruppsinformation, som innehåller uppgifter om intressen, livsstil, behov, vanor och beteenden.

1. Varför är det viktigt att veta vilken målgrupp ni har?

1. Ni vill nu veta mer om er målgrupp, detta kan man exempelvis göra med intervjuer eller enkäter. Skriv nu ner 10 frågor som ni hade ställt till personer i er målgrupp. Tänk nu på syftet med detta, ni vill få info om er målgrupp som kan vara relevant för ert arbete med applikationen.

1. Leta upp folk i klassen (minst 2) som tillhör er målgrupp och ställ dessa frågor, om ingen finns så välj någon i närmast målgruppen.

1. Ni har nu fått lite mer information om er målgrupp. Tanken är sedan när ni börjar arbetet med applikationen, även i de första prototyperna så skall ni alltid ha era framtida användare(stakeholders) i åtanke. För att få en mer detaljerad bild av användaren kan man då göra personas. Personas är realistiska typpersoner som nyanserar målgrupperna. Dessa kan användas igenom hela arbetets gång. Skapa nu minst 2 personas.



